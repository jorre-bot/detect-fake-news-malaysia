URL,Title,Date,Story
https://www.bharian.com.my/sukan/bola/2025/05/1399159/fernandes-sedia-bantu-united-dapatkan-rm114-bilion,Fernandes sedia bantu United dapatkan RM1.14 bilion,"Mei 22, 2025 @ 7:05pm","MANCHESTER: Bruno Fernandes menyatakan dia bersedia meninggalkan Manchester United sekiranya pasukan itu mahu menjualnya selepas The Red Devils kecundang di final Liga Europa, awal pagi tadi.
Laporan sebelum ini menyebut kelab Liga Pro Saudi, Al-Hilal sedia memecahkan rekod perpindahan Britain dengan membayar RM1.14 bilion bagi kontrak selama tiga tahun demi mendapatkan khidmat Fernandes.
United akan berdepan tekanan kewangan selepas gagal mendapatkan imbuhan RM572 juta susulan tumbang 0-1 di tangan Tottenham pada aksi final Liga Europa di Bilbao.
Meskipun United tampak sukar melepaskan kapten pasukan itu namun Fernandes sedia berbuat demikian jika itu jalan terbaik untuk United.
""Saya sentiasa jujur. Jika pasukan berpendapat sudah tiba masanya untuk kami berpisah kerana mereka mahu mendapatkan wang, maka itulah yang akan berlaku. Beginilah lumrah bola sepak.
""Saya sentiasa menyatakan yang saya akan kekal berada di sini sehinggalah pasukan katakan kepada saya sudah tiba masanya untuk saya keluar.
""Saya mahu memberikan lebih banyak buat United dan cuba membawa pasukan ini kembali ke zaman kegemilangannya,"" kata Fernandes.
Dalam masa sama, Fernandes tetap yakin bahawa Ruben Amorim adalah calon terbaik untuk membawa United maju ke depan meskipun United menamatkan kempen di tangga terburuk dalam sejarah kelab dan gagal layak ke Liga Juara-Juara.
""Kami bersetuju bahawa beliau adalah orang yang tepat. Beliau melakukan banyak perkara yang bagus. Kami tahu pengurus dinilai berdasarkan keputusan tetapi sebagai pemain, kami menilai lebih daripada itu.
""Ini bukanlah keputusan saya tetapi saya rasa Amorim adalah individu yang tepat dan tiada lagi orang yang lebih baik untuk memikul tanggungjawab itu,"" katanya. -AGENSI"
https://www.bharian.com.my/sukan/bola/2025/05/1399088/kedah-perak-boleh-beraksi-di-liga-a1,"Kedah, Perak boleh beraksi di Liga A1","Oleh Syafiq Aznan - Mei 22, 2025 @ 4:29pm","KUALA LUMPUR: Kedah Darul Aman (KDA) FC dan Perak FC masih boleh 'bernyawa' memandangkan dua gergasi bola sepak tempatan itu boleh meneruskan persaingan dalam Liga A1.
Pengerusi Liga Bolasepak Amatur (AFL), Datuk Mohd Yusoff Mahadi menjelaskan pihaknya mengalu-alukan kehadiran KDA FC dan Perak FC selepas dua pasukan itu tidak dapat beraksi dalam Liga Super musim depan susulan kegagalan mendapat lesen kebangsaan.
Yusoff menegaskan saingan amatur itu boleh menjadi ruang untuk mereka terus bersaing dan tidak 'berkubur' sepenuhnya.
""Kita tak mahu bila pasukan jatuh, terus hilang. Liga A1 ini jadi platform untuk KDA FC dan Perak FC terus hidup, terus berjuang,"" katanya ketika ditemui pada Majlis Penyerahan kenderaan kepada Persatuan Bolasepak Malaysia (FAM), hari ini.
ADVERTISEMENT
Terdahulu, KDA FC dan Perak FC terpaksa mengucapkan selamat tinggal kepada saingan Liga Super selepas gagal mendapat lesen kebangsaan untuk beraksi pada musim depan.
Perkembangan itu diumumkan Pengerusi First Instance Body (FIB), Sheikh Mohd Nasir Sheikh Mohd Shariff dalam satu kenyataan, hari ini.
Sheikh Mohd Nasir menjelaskan dua pasukan itu gagal mendapatkan lesen kebangsaan selepas permohonan mereka tidak memenuhi kriteria kewangan yang ditetapkan dalam MFL CLR.
Pada masa sama, Yusoff yang juga Timbalan Presiden FAM berkata, kejatuhan KDA FC dan Perak FC harus dilihat sebagai satu proses pemulihan untuk mereka kembali menyusun pasukan sebagai persiapan untuk masa akan datang.
""Pasukan seperti ini perlu ruang untuk ambil nafas, susun balik pasukan dan perlahan-lahan bina kekuatan.
""Harapan kita, suatu hari nanti mereka akan kembali ke liga utama,"" katanya."
https://www.bharian.com.my/sukan/bola/2025/05/1399036/kedah-perak-berkubur-gagal-dapat-lesen-liga-super,"Kedah, Perak 'berkubur', gagal dapat lesen Liga Super","Oleh Syafiq Aznan - Mei 22, 2025 @ 3:27pm","KUALA LUMPUR: Dua gergasi bola sepak tempatan, Kedah Darul Aman (KDA) FC dan Perak FC terpaksa mengucapkan selamat tinggal kepada saingan Liga Super selepas gagal mendapat lesen kebangsaan untuk beraksi pada musim depan.
Perkembangan itu diumumkan Pengerusi First Instance Body (FIB), Sheikh Mohd Nasir Sheikh Mohd Shariff dalam satu kenyataan, hari ini.
Sheikh Mohd Nasir menjelaskan dua pasukan itu gagal mendapatkan lesen kebangsaan selepas permohonan mereka tidak memenuhi kriteria kewangan yang ditetapkan dalam MFL CLR.
""Lapan kelab Liga Super diberikan lesen kebangsaan iaitu Johor Darul Ta'zim FC (JDT) Selangor FC, Penang FC, Kuching City FC, Sabah FC, Terengganu FC, Sri Pahang FC dan Negeri Sembilan FC,"" katanya.
Sementara itu, Sheikh Mohd Nasir memaklumkan tiga pasukan diberikan lesen kebangsaan bersyarat iaitu adalah Kuala Lumpur City FC, Kelantan Darul Naim FC dan PDRM FC mengikut artikel 8 (l) MFL CLR.
""Kuala Lumpur City FC, Kelantan Darul Naim FC, dan PDRM FC diberikan Lesen Kebangsaan oleh FIB dengan bersyarat di mana kelab-kelab itu perlu mengemukakan maklumat kewangan tambahan bagi memenuhi Kriteria Kewangan selewat-lewatnya pada 31 Mei 2025.
""Kegagalan mematuhi ketetapan itu dalam tempoh masa yang ditetapkan boleh menyebabkan lesen kebangsaan Kuala Lumpur City FC, Kelantan Darul Naim FC dan PDRM FC ditarik balik oleh FIB,"" katanya.
Selain itu, dua pasukan daripada AFL A1 iaitu Melaka FC dan Imigresen FC juga berjaya mendapatkan Lesen Kebangsaan apabila permohonan Lesen Kebangsaan Luar Biasa dengan merujuk Artikel 15 untuk Kitaran Pelesenan Kelab MFL 2024-2025 bagi saingan Liga Super musim 2025-2026 diluluskan oleh FIB."
https://www.bharian.com.my/sukan/bola/2025/05/1398993/tindakan-pasukan-besar-tarik-diri-ancam-liga-m,Tindakan pasukan besar tarik diri ancam Liga M,"Oleh Syafiq Aznan - Mei 22, 2025 @ 2:18pm","KUALA LUMPUR: Bekas pemain bola sepak kebangsaan, Reduan Abdullah jelas gusar terhadap masa depan Liga Malaysia (Liga M) selepas beberapa pasukan terkemuka dilaporkan berisiko menarik diri daripada menyertai musim baharu nanti.
Bekas jurulatih UiTM FC itu menegaskan perkembangan berkenaan bukan sahaja menjejaskan reputasi liga malah turut mencerminkan situasi kurang sihat dalam arena bola sepak negara.
""Bukan saya sahaja yang risau, peminat juga mulai persoalkan hala tuju liga kita.
""Bila pasukan besar seperti Kedah, Perak dan Sri Pahang dikhabarkan bakal tarik diri, ia memberi impak besar kepada ekosistem bola sepak negara,"" katanya.
Pada masa sama, Reduan turut melihat ketiadaan pasukan besar dalam Liga M akan turut menyebabkan liga 'sendu' dan kurang persaingan dalam kalangan pasukan yang bertanding.
""Kita lihat sendiri kalau tiada pasukan besar, minat penonton akan berkurang, penaja pun mula berfikir dua kali.
""Ini boleh memberi kesan domino kepada perkembangan bola sepak tempatan.
""Masalah kewangan bukan baru tapi kalau tiada tindakan serius, kesannya bukan saja pada pasukan tetapi juga pada bola sepak negara secara keseluruhan,"" katanya.
Terdahulu, petanda positif boleh dijangkakan di sebalik timbul khabar angin beberapa pasukan mahu menarik diri selepas semua pasukan Liga Super menunjukkan komitmen untuk menyertai kancah elit itu.
Perkembangan itu disahkan Pemangku Ketua Pegawai Eksekutif Liga Bolasepak Malaysia (MFL), Mohd Shazli Shaik Mohd namun segala kelulusan tetap tertakluk di tangan First Instance Body (FIB).
""Semua pasukan Liga Super dan dua pasukan Liga A1 Semi-Pro iaitu juara serta naib juara sudah membuat permohonan bagi permohonan lesen kebangsaan,"" kata Shazli."
https://www.bharian.com.my/sukan/bola/2025/05/1398920/wydad-nafi-khabar-angin-perpindahan-ronaldo,Wydad nafi khabar angin perpindahan Ronaldo,"Mei 22, 2025 @ 11:17am","RABAT, Maghribi: Wydad Casablanca menafikan sedang berunding untuk menandatangani kapten Portugal, Cristiano Ronaldo dari Al-Nassr.
Media Sepanyol, Marca melaporkan yang Wydad berharap dapat menandatangani pemenang lima kali Ballon d'Or itu untuk membantu mereka mengharungi Piala Dunia Kelab yang akan berlangsung di Amerika Syarikat bulan depan.
""Ia hanya perbincangan santai antara presiden Wydad dan ejen yang rapat dengan Ronaldo, tanpa sebarang perkara rasmi dibincangkan,"" menurut sumber rapat dengan Wydad.
Ronaldo, 40, adalah penjaring terbanyak Liga Pro Saudi dengan 24 gol musim ini.
Wydad, yang kali terakhir muncul juara Afrika pada tahun 2022, akan berdepan Manchester City pada 18 Jun sebelum bertemun Juventus dan Al-Ain dalam saingan Kumpulan G Piala Dunia Kelab. - REUTERS"
https://www.bharian.com.my/sukan/bola/2025/05/1398910/kualiti-terburuk-sejarah-final-eropah-morgan,Kualiti terburuk sejarah final Eropah - Morgan,"Mei 22, 2025 @ 11:05am","LONDON: Final Liga Europa yang menemukan dua pasukan di atas garis penyingkiran Liga Perdana Inggeris, Manchester United dan Tottenham Hotspur, dinanti-nantikan sebahagian peminat seperti pertembungan dua pasukan terbaik Eropah.
Namun sebaik wisel sepak mula ditiup, ia berlangsung penuh hambar, sama seperti prestasi kedua-dua pasukan itu sepanjang musim dalam saingan domestik.
Tottenham yang dianggap pasukan 'underdog' dalam perlawanan itu, meledak gol kemenangan menerusi Brennan Johnson pada minit ke-42, dan skuad kendalian Ange Postecoglou sekadar mempertahankan kelebihan itu sehingga wisel penamat.
Spurs layak ke Liga Juara-Juara Eropah musim depan dengan kemenangan itu, situasi yang dikritik ramai termasuk bekas pengendali legenda Arsenal, Arsene Wenger dan wartawan British, Piers Morgan.
""Ini mungkin permainan dengan kualiti terburuk dalam sejarah final bola sepak Eropah. Sangat mengejutkan - dan salah satu daripada mereka akan berada di Liga Juara-Juara Eropah musim depan,"" kata Morgan.
Sebelum perlawanan, Wenger menyatakan tidak sepatutnya salah satu daripada pasukan di tangga ke-16 dan 17 Liga Perdana Inggeris layak berada di pentas tertinggi Eropah musim depan.
Bekas penyerang Liverpool, Real Madrid dan England, Michael Owen juga kecewa dengan persembahan kedua-dua pasukan di San Mames, Bilbao itu.
""Sukar untuk dipercayai betapa rendahnya standard perlawanan ini. Tidak satu pasukan pun mampu membuat tiga hantaran berturut-turut,"" kata bekas pemenang Ballon d'Or itu. - AGENSI"
https://www.bharian.com.my/sukan/bola/2025/05/1398900/man-united-semakin-parah-keane,Man United semakin parah - Keane,"Mei 22, 2025 @ 10:29am","LONDON: Legenda Manchester United, Roy Keane menyelar bekas pasukannya selepas kekalahan kepada Tottenham pada final Liga Europa di Bilbao awal pagi tadi.
Skuad kendalian Ruben Amorim tewas 1-0 hasil jaringan Brennan Johnson di akhir babak pertama aksi di San Mames, dan United cuba bangkit di babak kedua tetapi gagal menewaskan penjaga gol Spurs, Guglielmo Vicario.
""Ingatkan keadaan tidak akan menjadi lebih buruk buat Man United. Ia cerita yang sama sepanjang tahun.
""Mereka terlepas kerana bola sepak Eropah dan ia menutup kepincangan di Man United. Sepanjang musim mereka mudah ditewaskan.
ADVERTISEMENT
""Mereka bernasib baik beberapa kali di Eropah dan malam ini sekali lagi, malangnya ia tidak cukup bagus. Mereka tidak menunjukkan kualiti yang baik. Tidak cukup pilihan di bangku simpanan.
""Jika anda mengharapkan Harry Maguire untuk menyelamatkan anda, anda bermasalah besar,"" kata Keane.
United gagal mencari jawapan dalam perlawanan yang kurang berkualiti antara pasukan di tangga ke-16 dan 17 Liga Perdana Inggeris itu, dan hanya mempunyai satu percubaan tepat menerusi Luke Shaw di akhir permainan.
Maguire menjadi penyelamat United di peringkat suku akhir apabila jaringannya pada aksi timbal balik di Old Trafford memberikan kemenangan 7-6 secara agregat ke atas Lyon.
Dalam aksi di San Mames, Tottenham memenangi perlawanan walaupun hanya mempunyai tiga percubaan, menguasai cuma 27.7 peratus permainan dan melakukan 115 hantara sepanjang malam. - AGENSI"
https://www.bharian.com.my/sukan/bola/2025/05/1398886/heung-min-anggap-dirinya-legenda-spurs,Heung-min anggap dirinya legenda Spurs,"Mei 22, 2025 @ 10:05am","BILBAO: Son Heung-min berseloroh yang dia tidak akan pulang dari final Liga Europa selepas mencapai status 'legenda' dengan menerajui Tottenham memenangi trofi.
Pemain Korea Selatan itu masuk sebagai pemain gantian untuk membantu Tottenham menewaskan Manchester United 1-0 pada aksi final di San Mames, Bilbao yang menamatkan kemarau kejuaraan 17 tahun kelab utara London itu.
""Saya boleh dianggap legenda, kenapa tidak. Dalam tempoh 17 tahun belum ada yang melakukannya, hari ini adalah harinya.
""Hari ini saya boleh katakan yang saya adalah legenda kelab, ayuh nikmatinya. Ia sangat menakjubkan, sesuatu yang sering saya impikan, jika ia menjadi kenyataan, saya adalah orang paling gembira di dunia,"" kata Heung-min.
ADVERTISEMENT
Tottenham akan menamatkan kempen dengan perlawanan Liga Perdana Inggeris menentang Brighton & Hove Albion di laman sendiri Ahad ini.
Namun bagi Heung-min, perlawanan terakhir itu tidak penting lagi kerana impiannya menjulang trofi sudah menjadi kenyataan.
""Saya merasakan tekanannya, saya terlalu inginkannya, tujuh perlawanan terakhir saya sudah mula membayangkannya.
""Saya tidak akan naik kapal terbang pulang! Hari ini hari untuk peminat meraikannya. Mungkin kita boleh abaikan perlawanan Brighton,"" katanya. - AGENSI"
https://www.bharian.com.my/sukan/bola/2025/05/1398859/buriram-united-ungguli-kejuaraan-kelab-asean,Buriram United ungguli Kejuaraan Kelab ASEAN,"Mei 22, 2025 @ 8:49am","BURIRAM, Thailand: Chatchai Bootprom menyelamatkan tiga sepakan penalti ketika Buriram United menewaskan Cong An Ha Noi 3-2 dalam penentuan penalti untuk memenangi Kejuaraan Kelab ASEAN (ACC).
Selepas masa tambahan, kedua-dua pasukan terikat 3-3 dan 5-5 secara agregat, dan penjaga gol 38 tahun, Bootprom menafikan penalti Jason Pendant Quang Vinh, Hugo Gomes dan Bui Hoang Viet Anh untuk memastikan kemenangan buat juara Liga 1 Thailand kendalian Osmar Loss itu.
""Saya belum pernah mengalami pengalaman dramatik seperti ini dalam karier saya. Saya rasa bangga dapat memenangi trofi ini.
""Kami mahu memenangi trofi ini kerana kami mahu menjadi pasukan nombor satu ASEAN,"" kata Chatchai.
Selepas seri 2-2 pada aksi pertama di Hanoi minggu lalu, Pendant meletakkan pelawat di depan pada minit ke-15.
Cong An Ha Noi menambah jaringan menerusi sepakan penalti enam minit sebelum rehat, yang disempurnakan Leo Artur.
Peter Zulj merapatkan jurang untuk Buriram tujuh minit sebelum tamat permainan dan Lucas Crispim menyamakan kedudukan bagi mengheret permainan ke masa tambahan.
Crispim meletakkan Buriram di depan tetapi Cong An Ha Noi sekali lagi diberi sepakan penalti dan menyamakan kedudukan pada minit ke-105 untuk membawa perlawanan ke penentuan penalti. - REUTERS"
https://www.bharian.com.my/sukan/bola/2025/05/1398842/onana-dianggap-punca-man-united-tewas,Onana dianggap punca Man United tewas,"Mei 22, 2025 @ 8:05am","BILBAO: Andre Onana dikecam selepas kesilapannya menjurus kepada jaringan kemenangan Tottenham Hotspur pada final Liga Europa menentang Manchester United.
Penjaga gol United itu sering dikritik kerana melakukan kesilapan yang membawa padah sejak menyertai kelab pada musim panas 2023 di bawah pengendali ketika itu, Erik ten Hag.
Namun kesilapan di San Mames, Bilbao sukar diterima apabila Onana gagal menyelamatkan hantaran lintang Pape Sarr yang terkena Johnson dan Luke Shaw sebelum dikuis masuk pemain Spurs itu.
Onana dilabelkan penjaga gol paling teruk dalam sejarah Manchester United pada oleh bekas bintang kelab, Nemanja Matic menjelang pertemuan dengan Lyon pada April.
ADVERTISEMENT
Menurut statistik Opta, penjaga gol Cameroon itu mempunyai peratus perlawanan tanpa bolos paling rendah dan kedua paling teruk dalam peratusan menyelamatkan bola bagi mana-mana penjaga gol United yang bermain lebih 900 minit sejak musim 2003-04.
Gol di Bilbao itu memberikan Tottenham kemenangan keempat ke atas pesaing Liga Perdana Inggeris itu musim ini, selain tiket ke Liga Juara-Juara Eropah musim depan.
Final Liga Europa kali ini menampilkan dua kelab Liga Perdana Inggeris, Man United dan Spurs yang berada di tangga ke-16 dan 17 liga.
Hanya kemenangan akan menebus kehampaan kempen domestik mereka dan kali ini ia milik Spurs yang turut mengakhiri kemarau kejuaraan 17 tahun kelab. - AGENSI"
https://www.bharian.com.my/sukan/raket/2025/05/1400351/china-sapu-empat-gelaran-masters-malaysia,China sapu empat gelaran Masters Malaysia,"Mei 25, 2025 @ 7:02pm","KUALA LUMPUR: Li Shifeng melakar sejarah tersendiri apabila muncul pemain perseorangan lelaki China pertama menjuarai kejohanan badminton Masters Malaysia selepas menewaskan bintang India, Srikanth Kidambi di Axiata Arena, Bukit Jalil, hari ini.
Pemain berusia 25 tahun itu meraih kejuaraan sulungnya pada kejohanan itu selepas menang selesa 21-11, 21-9 dalam masa hanya 36 minit.
""Saya tidak sangka akan menjadi pemain pertama dari China yang memenangi kejohanan ini kerana sebelum ini saya kurang memberi perhatian kepada siapa yang pernah bergelar juara.
""Tetapi ini satu permulaan yang baik. Setiap tahun saya hanya mara ke separuh akhir, jadi kejayaan kali ini memberi galakan besar buat saya,"" katanya kepada pemberita.
ADVERTISEMENT
Pemain ranking keempat dunia itu akan meneruskan kempen kejohanan seterusnya pada Terbuka Singapura bermula Selasa ini dengan bertemu pemain Jepun, Koki Watanabe pada pusingan pertama.
Untuk rekod, legenda badminton China, Lin Dan hanya mara ke pusingan pertama Masters Malaysia pada edisi 2018 dan 2020.
Pada final perseorangan wanita, pilihan utama dari China, Wang Zhiyi menepati ramalan apabila mempertahankan gelaran buat tahun kedua berturut-turut selepas menewaskan rakan senegara yang juga pilihan kedua, Han Yue 13-21, 21-13, 21-18 dalam pertarungan selama 75 minit.
Pemain ranking kedua dunia itu menyifatkan kejayaannya sebagai motivasi untuk terus bersaing di pentas antarabangsa, khususnya di Malaysia yang dianggap sebagai gelanggang bertuah buat dirinya.
Sementara itu, gelaran beregu wanita turut menjadi milik China apabila pasangan Liu Shengshu–Tan Ning menewaskan rakan sepasukan, Jia Yifan–Zhang Shuxian 21-17, 21-18.
Dalam pada itu, pilihan kedua dari China, Feng Yanzhe-Huang Dongping meraih kejuaraan beregu campuran selepas menewaskan pilihan utama yang juga rakan sepasukan Jiang Zhenbang–Wei Yaxin 21-17, 14-21, 21-16 dalam masa 63 minit.
Dongping mengakui mereka bergelut dengan corak permainan lawan pada set kedua, namun berpuas hati dengan perubahan taktikal yang dibuat pada set penentuan hingga berjaya menjulang kejuaraan status Super 500 itu.
Pemenang bagi acara perseorangan membawa pulang hadiah wang tunai AS$35,625 (RM150,693) manakala pemenang acara beregu meraih AS$37,525 (RM158,730). – BERNAMA"
https://www.bharian.com.my/sukan/raket/2025/05/1400340/wei-chong-kai-wun-juara-smash-aaron-wooi-yik,"Wei Chong-Kai Wun juara, 'smash' Aaron-Wooi Yik","Oleh Sukhairi Thani - Mei 25, 2025 @ 6:02pm","KUALA LUMPUR: Beregu lelaki negara, Man Wei Chong-Tee Kai Wun mencipta kejutan apabila menundukkan beregu nombor tiga dunia, Aaron Chia-Soh Wooi Yik pada perlawanan final Masters Malaysia 2025 yang berlangsung di Axiata Arena, sebentar tadi.
Wei Chong-Kai Wun yang menduduki ranking kelapan dunia mempamerkan aksi bertenaga dan konsisten untuk mencatat kemenangan 21-12, 15-21, 21-16 dalam pertembungan sengit yang berlangsung selama 50 minit sekali gus menafikan impian Aaron-Wooi Yik untuk merekodkan gelaran kedua berturut-turut selepas menjuarai Terbuka Thailand minggu lalu.
Kejayaan ini menandakan gelaran kedua musim ini buat Wei Chong-Kai Wun selepas mereka turut menjuarai Masters Indonesia, Januari lalu.
Lebih manis, ia juga menjadi kejuaraan sulung di tanah air buat pasangan itu, selepas beberapa kali mencuba termasuk terkandas di suku akhir pada edisi 2024 dan muncul naib juara pada 2023.
ADVERTISEMENT
Kemenangan ini turut menamatkan penantian lebih sedekad untuk menyaksikan beregu lelaki negara kembali merangkul kejuaraan Masters Malaysia - kali terakhir pada 2013 menerusi Goh V Shem-Lim Khim Wah yang menewaskan Koo Kien Keat-Tan Boon Heong di final Grand Prix Emas Malaysia, sebelum kejohanan itu dijenamakan semula kepada Masters Malaysia.
Pada aksi final sebentar tadi, Wei Chong-Kai Wun tampil garang dengan permainan agresif dan pantas untuk menguasai set pertama, mencatat kemenangan selesa 21-12 ke atas pemenang pingat gangsa Sukan Olimpik Paris 2024 dan Tokyo 2020 itu.
Tersentak dengan kekalahan awal, Aaron-Wooi Yik bangkit di set kedua, mendahului 11-8 dan terus mengawal permainan untuk menamatkan set dengan kemenangan 21-15, sekali gus mengheret perlawanan ke set penentuan.
Set ketiga berlangsung sengit apabila kedua-dua pasangan saling berbalas mata, namun selepas 'interval', Wei Chong-Kai Wun memanfaatkan kepenatan lawan untuk mengutip mata demi mata sebelum menamatkan perlawanan dengan kemenangan 21-16.
Menerusi kemenangan itu, Wei Chong-Kai Wun membawa pulang hadiah wang tunai AS$37,525 (RM158,768), manakala Aaron-Wooi Yik selaku naib juara menerima AS$18,050 (RM76,369)."
https://www.bharian.com.my/sukan/raket/2025/05/1400250/tidak-ada-komen-pearly-thinaah,Tidak ada komen - Pearly-Thinaah,"Oleh Sukhairi Thani - Mei 25, 2025 @ 2:25pm","KUALA LUMPUR: Beregu wanita utama negara, Pearly Tan-M Thinaah memilih untuk tidak membiarkan isu kontrak bersama Persatuan Badminton Malaysia (BAM) mengganggu fokus mereka menjelang dua kejohanan di Terbuka Singapura minggu depan dan Terbuka Indonesia dari 3 hingga 8 Jun ini.
Walaupun isu kontrak mereka masih buntu, Pearly-Thinaah tampak kekal komited untuk mengekalkan momentum dan mempamerkan prestasi terbaik di kejohanan bertaraf Super 750 dan Super 1000 itu.
Selepas terkandas di separuh akhir Masters Malaysia 2025 semalam, Thinaah berkata, mereka lebih mengutamakan persiapan untuk kejohanan akan datang dan belum bersedia membincangkan isu kontrak yang sedang hangat diperkatakan.
""Tidak ada komen. Kita mempunyai dua lagi kejohanan dalam tempoh dua minggu ini. Kita pun tidak ada masa lagi (untuk memikirkannya), jadi tiada komen,"" katanya.
ADVERTISEMENT
Dalam perlawanan yang berlangsung di Axiata Arena semalam, Pearly-Thinaah tewas 16-21, 21-15, 14-21 kepada gandingan China, Jia Yi Fan-Zhang Shu Xian sekali gus mencatat kekalahan kedua mereka daripada tiga pertemuan.
Mereka sebelum ini tewas straight set 15-21, 19-21 di Masters Orleans Mac lalu kepada pasangan yang sama.
Namun begitu, Pearly-Thinaah dilihat menunjukkan peningkatan daripada sudut prestasi apabila mengheret perlawanan ke set penentuan di pentas separuh akhir Masters Malaysia.
""Saya rasa masih sama (prestasi mereka ketika menentang Yi Fan-Shu Xian), masih kalah tetapi ada sesuatu yang meningkat dari sudut kami sendiri.
""Kami mempunyai lebih keyakinan terhadap satu sama lain dan kami harap momentum ini berterusan untuk dua minggu lagi,"" kata Thinaah."
https://www.bharian.com.my/sukan/raket/2025/05/1400195/pearly-thinaah-menakjubkan-rosman,Pearly-Thinaah menakjubkan - Rosman,"Oleh Sukhairi Thani - Mei 25, 2025 @ 12:43pm","KUALA LUMPUR: Ketua jurulatih beregu wanita negara, Rosman Razak menyifatkan gandingan Pearly Tan-M Thinaah semakin profesional dalam menangani tekanan luar gelanggang apabila terus memberi fokus penuh terhadap prestasi dan misi memburu kejuaraan.
Katanya, walaupun berdepan ketidaktentuan membabitkan isu kontrak bersama Persatuan Badminton Malaysia (BAM), Pearly-Thinaah berjaya mengekalkan disiplin serta semangat juang tinggi ketika beraksi di dua kejohanan penting.
Pasangan beregu keempat dunia itu mencipta kejayaan manis apabila muncul juara di Terbuka Thailand minggu lalu dan mara ke separuh akhir Masters Malaysia 2025 sebelum akur tewas kepada gandingan China, Jia Yi Fan-Zhang Shu Xian 16-21, 21-15, 14-21 di Axiata Arena, semalam.
""Saya rasa perkara yang paling utama, mereka dapat membezakan antara masalah luaran, latihan dan prestasi... (ia) menakjubkan. Mereka dapat melalui latihan berterusan, berlatih bersungguh-sungguh dan ingin menang dan itu paling penting.
""Saya rasa keinginan mereka untuk menang itu tidak pernah pudar dan saya rasa itu sudah cukup bagi seorang jurulatih,"" kata Rosman ketika ditemui media semalam.
Pearly-Thinaah seterusnya dijadual menyertai Terbuka Singapura bertaraf Super 750 minggu depan, dengan Rosman menganggap ia sebagai medan terbaik untuk meneruskan momentum sedia ada.
""Saya fikir, kami selalu memikirkan untuk peningkatan hari demi hari kerana mereka mengharungi kejohanan yang sukar dan penuh tekanan. Jadi kita akan melihatnya situasi secara hari demi hari.
""Untuk minggu depan, bagi mereka rehat untuk beberapa hari ini kerana banyak perkara yang harus difikirkan,"" kata Rosman."
https://www.bharian.com.my/sukan/raket/2025/05/1400015/malaysia-jumpa-malaysia-macam-sesi-latihan-aaron,Malaysia jumpa Malaysia macam sesi latihan - Aaron,"Oleh Sukhairi Thani - Mei 24, 2025 @ 9:05pm","KUALA LUMPUR: Beregu lelaki negara, Aaron Chia-Soh Wooi Yik tidak mahu terlalu memikirkan soal menang atau kalah apabila turun menentang rakan senegara, Man Wei Chong-Tee Kai Wun pada final Masters Malaysia 2025 di Axiata Arena, esok.
Pasangan ranking ketiga dunia itu yang baharu sahaja menjulang kejuaraan Terbuka Thailand minggu lalu menganggap pertembungan berkenaan lebih kepada misi melunaskan tanggungjawab kepada penyokong, apatah lagi gelaran sudah pasti menjadi milik negara.
""Boleh kata macam latihan sajalah esok. Menang atau kalah, itu bukan isu besar. Yang penting gelaran dalam acara beregu lelaki akan jadi milik Malaysia,"" kata Aaron dalam nada berseloroh ketika ditemui selepas perlawanan, hari ini.
Aaron-Wooi Yik menempah tiket ke final selepas menewaskan beregu nombor satu dunia dari Denmark, Kim Astrup-Anders Skaarup Rasmussen 21-19, 17-21, 21-15 pada separuh akhir dalam masa 64 minit.
Kemenangan itu menyaksikan Aaron-Wooi Yik mara ke final sulung mereka pada kejohanan berstatus Super 500 itu, sekali gus membuka peluang untuk menambah gelaran kedua berturut-turut dalam Siri Jelajah Dunia BWF 2025.
""Kami hanya mahu beraksi sebaik mungkin untuk semua yang hadir menyokong kami, menang atau kalah bukan keutamaan, yang penting aksi berkualiti buat semua penyokong,"" kata Aaron.
Aksi final esok juga akan menamatkan kemarau kejuaraan beregu lelaki pada kejohanan itu apabila kali terakhir Malaysia merangkul gelaran menerusi Goh V Shem-Lim Khim Wah pada tahun 2013.
Terdahulu, Wei Chong-Kai Wun mara ke final selepas menundukkan beregu Jepun, Takuro Hoki-Yugo Kobayashi 21-12, 21-14 dalam tempoh 31 minit."
https://www.bharian.com.my/sukan/olahraga/2025/05/1399676/shereen-sasar-podium-di-gumi,Shereen sasar podium di Gumi,"Mei 23, 2025 @ 11:13pm","KUALA LUMPUR: Pelari wanita negara Shereen Samson Vallabuoy menyasarkan kedudukan podium pada penampilan sulung Kejohanan Olahraga Asia (ATF) 2025 di Gumi, Korea Selatan dari 27 hingga 31 Mei ini.
Shereen yang akan beraksi dalam acara 400 meter (m) berkata segala persiapan untuk menghadapi kejohanan itu berjalan baik dan berharap beliau mampu memberikan aksi terbaik bagi mencapai sasaran berkenaan.
""Saya sangat teruja dan sentiasa teruja untuk mewakili Malaysia. Saya sangat berharap untuk menaiki podium.
""Saya hanya akan pergi ke sana dan beraksi bersungguh-sungguh dan lihat bagaimana kesudahannya,"" katanya ketika ditemui pada majlis penyerahan bendera kepada pasukan Olahraga Malaysia di sini hari ini.
ADVERTISEMENT
Dalam pada itu, pemilik rekod kebangsaan dalam acara 400m itu berkata selain mahu menamatkan saingan di kedudukan podium, beliau juga berhasrat untuk mencatatkan masa terbaik dalam acara kegemarannya itu.
Shereen berkata beliau masih belum berpuas hati dengan catatan masa yang dilakukannya pada tahun ini.
""Saya benar-benar mahu memperbaiki catatan masa saya. Saya belum mencapai prestasi terbaik peribadi saya tahun ini, tetapi saya mahu melakukannya dan secara perlahan-lahan sampai ke tahap itu,"" katanya.
Berdasarkan laman sesawang Worldathletics.org, catatan masa terbaik Shereen musim ini adalah 53.66 saat (s) yang dicatat pada Kejohanan Tom Jones Memorial di Florida, jauh daripada rekod kebangsaan miliknya iaitu 51.79s yang dicipta pada tahun 2024. - BERNAMA"
https://www.bharian.com.my/sukan/olahraga/2025/05/1398675/rizzua-tekad-lebur-rekod-rayzam,Title Not Found,Date Not Found,Verify you are human by completing the action below.
https://www.bharian.com.my/sukan/olahraga/2025/05/1397014/bintang-muda-jamaica-kecewakan-fraser-pryce-di-doha,Title Not Found,Date Not Found,Verify you are human by completing the action below.
https://www.bharian.com.my/sukan/olahraga/2025/05/1396217/irfan-sedia-menyinar-di-bumi-korea,Title Not Found,Date Not Found,Verify you are human by completing the action below.
https://www.bharian.com.my/sukan/olahraga/2025/05/1395967/12000-peserta-dijangka-berentap-di-ijm-allianz-duo-highway-challenge,Title Not Found,Date Not Found,Verify you are human by completing the action below.
https://www.bharian.com.my/sukan/litar/2025/05/1400154/kereta-f1-schumacher-dijual-rm7687-juta,Kereta F1 Schumacher dijual RM76.87 juta,"Mei 25, 2025 @ 11:16am","MONACO: Kereta Formula Satu (F1) Ferrari yang dipandu Michael Schumacher ketika memenangi Grand Prix Monaco dan Hungary 2001 dilelong pada harga AS$18.17 juta (RM76.87 juta), menurut RM Sotheby's.
Lelongan berkenaan diadakan di Monaco menjelang kelayakan Grand Prix di kota berkenaan semalam.
Kereta F2001 yang dipandu pelumba legenda Jerman itu menjadi kereta F1 termahal yang pernah dipandu legenda Ferrari itu.
Ia mengatasi rekod kereta F2003 yang dipandu Schumacher pada tahun 2003 dan dijual pada harga AS$13.2 juta (RM55.84 juta) pada tahun 2022.
Kereta F2001 menduduki tangga keempat kereta F1 termahal pernah dijual. Rekod dunia pada AS$52.52 juta (RM222.19 juta) untuk kereta Mercedes W196 yang dipandu legenda F1, Juan Manuel Fangio dan Stirling Moss pada era 1950-an. Ia dilelong awal tahun ini.
Schumacher, 56, memandu Ferrari F2001 untuk kemenangan kelima dan terakhirnya di GP Monaco, diikuti dengan kemenangan di Hungary. Kemenangan itu menjelmakan gelaran dunia keempat buat Schumacher. - REUTERS"
https://www.bharian.com.my/sukan/litar/2025/05/1400044/norris-sambar-petak-utama-gp-monaco,Norris sambar petak utama GP Monaco,"Mei 25, 2025 @ 12:06am","MONACO: Lando Norris membantu juara Formula Satu dunia McLaren merampas petak utama bagi Grand Prix Monaco dengan rekod litar malam ini ketika pemandu Ferrari, Charles Leclerc di sampingnya di barisan hadapan perlumbaan di gelanggang sendirinya.
Pendahulu kejuaraan F1 dari McLaren, Oscar Piastri layak di tangga ketiga manakala pemandu Ferrari, Lewis Hamilton di tangga keempat tetapi berdepan siasatan steward kerana didakwa menghalang pemandu Red Bull, Max Verstappen, yang berada di tangga kelima.
Norris muncul pelumba terpantas dengan pusingan pecutan pada fasa terakhir tetapi perlu lebih pantas untuk menafikan Leclerc - yang mendahului di bendera penamat tetapi berakhir perlahan 0.109 saat - petak utama keempat di Monaco dalam tempoh lima tahun.
Pemandu Britain itu melakukannya dengan pemanduan mengagumkan satu minit 09.954 saat di sekitar litar jalanan yang sempit itu, detik penting bagi harapannya memburu kejuaraan.
ADVERTISEMENT
""Sudah agak lama menanti saat ini. Saya berasa bagus. Saya tidak fikir anda sedar betapa bagusnya perasaan ini selepas agak bergelut dalam beberapa bulan terakhir,"" kata Norris.
""Monaco satu tempat yang cantik. Litar paling sukar untuk melakukannya dan berdepan dengan seorang wira tempatan.""
Norris ketinggalan 13 mata di belakang Piastri selepas tujuh perlumbaan tetapi memotong amat sukar di Monaco, sekalipun hentian pit kedua satu mandatori tahun ini dan petak utama di litar itu satu kelebihan besar.
Leclerc melakar catatan terpantas pada fasa pertama tetapi Norris lebih pantas pada fasa berikutnya.
""Kami sedar kami tidak mempunyai jentera yang bagus untuk melakar kemenangan tahun ini tetapi hujung minggu ini jentera berasa bagus dan bermula di petak kedua di sini, ia terlalu sukar untuk merebut tempat pertama,"" kata pemandu dari Monaco itu. – REUTERS"
https://www.bharian.com.my/sukan/litar/2025/05/1400025/quartararo-dominasi-kelayakan-gp-britain,Quartararo dominasi kelayakan GP Britain,"Mei 24, 2025 @ 10:15pm","SILVERSTONE, England: Pelumba Yamaha, Fabio Quartararo memecah rekod sepusingan bagi hujung minggu MotoGP ketiga berturut-turut apabila dia menyambar petak utama bagi perlumbaan Grand Prix Britain di Litar Silverstone, hari ini.
Penunggang dari Perancis itu akan disertai di barisan hadapan oleh pelumba Gresini Racing, Alex Marquez dan Francesco Bagnaia dari Ducati manakala pendahulu kejuaraan dunia Marc Marquez terkeluar daripada barisan hadapan buat kali pertama musim ini dengan mengisi kedudukan keempat terpantas.
Dalam cuaca mendung, Quartararo memecut laju pada percubaan terakhirnya untuk memecah rekod litar, mencatat satu minit 57.233 saat untuk meningkatkan peluang Yamaha meraih kemenangan pertama musim ini.
""Kelihatan hampir tetapi ia (kemenangan) masih jauh. Dalam satu pusingan kami mula berasakan amat pantas, keyakinan yang saya miliki bagus,"" kata Quartararo, yang turut bermula di petak utama Grand Prix Sepanyol dan Perancis sebelum ini.
""Saya berasa bagus, langkahan kami betul. Sudah tentu, sasaran berikutnya untuk semakin menghampiri dalam acara pecut dan semakin hampir dalam perlumbaan sebenar.""
Penunggang Yamaha mencetus rentak awal pada sesi kelayakan kedua apabila Quartararo, Alex Rins dan Jack Miller bersilih ganti mencatat masa terpantas.
Alex Marquez, yang muncul pelumba terpantas ketika sesi latihan tetapi mengalami kemalangan, sekali lagi mendahului tetapi abangnya Marc meluru di belakangnya untuk mengambil alih ketika Bagnaia muncul kedua terpantas.
Bagaimanapun, Quartararo sekali lagi bertindak cemerlang untuk muncul kedua terpantas sebelum melakukan pecutan saat akhir dengan rekod sepusingan terpantas di litar itu.
Marc melupakan pusingan terakhirnya apabila dia terbabas dari litar dan penunggang Sepanyol itu akan bermula di barisan kedua di samping pelumba Gresini, Fermin Aldeguer dan Miller. – REUTERS"
https://www.bharian.com.my/sukan/litar/2025/05/1399839/super-kip-fokus-aspek-mentaliti,Super KIP fokus aspek mentaliti,"Oleh Sukhairi Thani - Mei 24, 2025 @ 1:11pm","KUALA LUMPUR: Aspek mentaliti menjadi tumpuan utama pelumba Idemitsu Honda Racing Malaysia, Khairul Idham Pawi menjelang Pusingan 2 Kejuaraan Motosikal Asia (ARRC) di Litar Antarabangsa Sepang dari 30 Mei hingga 1 Jun ini.
Khairul Idham atau dikenali dengan julukan Super KIP itu kembali ke kancah Asia musim ini selepas mengharungi cabaran di Kejuaraan Superbike Dunia (WSBK) dalam kelas WorldSSP tahun lalu.
""Ramai pelumba yang hebat dan laju (dalam kelas) SuperSports (ARRC). Sudah pasti saya akan belajar daripada mereka dan cari keputusan yang bagus untuk pasukan.
""Saya melakukan rutin latihan yang sama dan dalam masa sama, mahu mempersiapkan mentaliti dengan lebih baik lagi untuk memberikan saingan di Sepang dan seterusnya di Fuji (Pusingan 3),"" kata Khairul Idham.
Pada Pusingan 1 di Litar Antarabangsa Chang di Buriram, Thailand bulan lalu, bekas pelumba Moto3 di Kejuaraan Motosikal Dunia (MotoGP) itu menamatkan kedua-dua perlumbaan masing-masing di tempat ke-13 dan ketujuh.
Keputusan itu meletakkan dirinya berada di tangga ke-11 dalam carta keseluruhan bagi kelas SuperSports 600cc.
Pelumba Astra Honda Racing Team dari Indonesia, Mohamad Adenanta Putra mendahului carta keseluruhan dengan 41 mata manakala Anupab Sarmon (Thailand Racing Team) berada di kedudukan kedua, 31 mata.
""Pada perlumbaan sebelum ini di Thailand, saya bergelut untuk mencari rentak. Namun untuk di Sepang nanti, saya akan cuba perbaiki dan lakukan yang lebih baik,"" kata Khairul Idham."
https://www.bharian.com.my/sukan/litar/2025/05/1399690/maleeq-dragster-mikael-dan-mikayla-sedia-gegar-rcb-minimoto,"Maleeq Dragster, Mikael dan Mikayla sedia gegar RCB Minimoto","Sukhairi Thani - Mei 24, 2025 @ 12:07am","KUALA LUMPUR: Tiga pelumba muda dari pasukan M8 Racing Team bersedia mencipta kejutan apabila membuat penampilan pertama mereka dalam Kejuaraan RCB Minimoto 2025 yang berlangsung di Litar Horizon Beranang (HBC) yang bermula hari ini hingga Ahad.
Ketiga-tiga adik-beradik - Wan Ayden Maleeq Wan Muhd Muzri (Maleeq Dragster), Wan Faith (Mikael) dan Wan Adra (Mikayla) - ini bakal beraksi dalam kategori enam hingga sembilan tahun.
Bagi bekas pelumba Moto2 dan Moto3 negara yang juga pengurus pasukan ZK Racing, Zulfahmi Khairuddin berkata, kejuaraan ini adalah antara platform bagimengisi jurang antara pushbike dan MotoGP.
Zulfahmi berharap mereka dapat tampil dengan keyakinan tinggi selepas menjalani latihan intensif selama dua minggu bersama pasukannya.
""Minimoto adalah laluan terbaik buat pelumba pushbike melangkah ke sukan bermotor. Kategori 40cc ini cukup sesuai untuk membina asas kawalan, teknik dan daya saing sejak kecil,"" kata Zulfahmi dalam satu kenyataan.
""Mereka sangat konsisten. Kunci utama pelumba laju ialah latihan tanpa henti. Pengalaman pushbike memberi kelebihan dari segi kestabilan dan kawalan.""
Dalam pada itu, bapa kepada tiga pelumba cilik , Datuk Seri Wan Muhd Muzri dari M8 Malaysia melihat penyertaan kali ini lebih kepada menimba pengalaman sebelum memberi saingan serius pada musim 2026.
""Sasaran asal saya adalah tahun depan, tetapi apabila ZK Racing buka peluang pemilihan kali kedua, saya lihat mereka bersedia dari segi mental dan fizikal. Kami ambil keputusan beri pendedahan lebih awal.
""Menyertai minimoto sebenarnya agak membimbangkan kerana kelajuan dalam sukan permotoran yang mungkin menyebabkan kecederaan serius tetapi ZK Racing amat menitikberatkan aspek keselamatan.
""Perlumbaan ini turut mendapat kelulusan MAM dan disokong oleh KBS serta Kementerian Pendidikan. Ia memberi keyakinan kepada kami sebagai ibu bapa,""katanya."
https://www.bharian.com.my/hiburan/selebriti/2025/05/1398263/terlalu-seksi-zhao-yingzi-dihalau-dari-festival-filem-cannes,"Terlalu seksi, Zhao Yingzi dihalau dari Festival Filem Cannes",affan.rostam@bh.com.my,"CANNES: Gara-gara berpakaian terlalu seksi ketika menghadiri karpet merah Festival Filem Cannes Ke-78 di Perancis, baru-baru ini, pelakon asal China, Zhao Yingzi dihalau oleh penganjur acara berkenaan.
Memetik laporan ET Today, Yingzi dianggap melanggar peraturan rasmi berkaitan etika berpakaian ditetapkan oleh penganjur Festival Filem Cannes.
Menerusi foto tular, Yingzi hadir dengan mengenakan busana separa lut sinar rona perak yang memperlihatkan sebahagian besar tubuhnya, termasuk dada dan perut, manakala hanya sedikit hiasan menutupi beberapa bahagian tertentu.
ADVERTISEMENT
Pihak penganjur festival dilapor menetapkan peraturan ketat mengenai penampilan tetamu.
""Penampilan menonjolkan seluruh tubuh tidak dibenarkan di acara karpet merah. Penganjur berhak melarang kemasukan kepada sesiapa sahaja yang tidak mematuhi peraturan,"" jelas penganjur Festival Filem Cannes Ke-78 dalam satu kenyataan.
Sebelum ini, penganjur dilapor sudah mengeluarkan peringatan di laman rasmi supaya tetamu menjaga kesopanan dalam penampilan di seluruh kawasan festival, bukan hanya di karpet merah sahaja.
Dalam pengumuman, penganjur menegaskan larangan terhadap pakaian yang terlalu mencolok sehingga mengganggu keselesaan dan pergerakan penonton.
Lantaran itu, sebahagian besar tetamu jemputan memilih tampil dengan pakaian lebih tertutup dan sopan berbanding edisi sebelum, sebagai tanda menghormati peraturan baharu yang diperkenalkan.
Festival Filem Cannes Ke-78 berlangsung antara 13 sehingga 24 Mei ini. - AGENSI"
https://www.bharian.com.my/hiburan/selebriti/2025/05/1398213/saya-amir-rapat-tapi-tak-bercinta-alya-iman,"Saya, Amir rapat, tapi tak bercinta - Alya Iman",fatin.farhana@bh.com.my,"KUALA LUMPUR: Pelakon Alya Iman mengakui kini berkawan rapat dengan Amir Ahnaf, namun hubungan tidak membabitkan soal perasaan.
Alya atau nama sebenarnya, Nur Alya Iman Azmil, 24, berkata dia sudah lama mengenali pelakon gandingannya menerusi drama Pabila Dia Tersenyum itu sejak tiga tahun lalu.
""Kami hanya kawan rapat dan sejujurnya, kami sudah lama kenal sebelum berlakon dalam drama Syurga Itu Bukan Mudah.
""Jadi, saya akui hubungan kami memang rapat, tapi tak lebih daripada kawan,"" katanya ketika ditemui pada sesi fotografi drama Pabila Dia Tersenyum yang ditayangkan di platform Viu Malaysia.
Mengulas lanjut, Alya berkata, dia lebih selesa menyimpan sekiranya mempunyai teman lelaki. Baginya, itu adalah kisah peribadi yang perlu dijaga.
""Kalau ada, saya akan 'keep it private'. Lagi orang tahu, lagilah orang boleh musnahkan. Jadi, saya selesa fokus pada kerjaya. Soal hati, kalau ada jodoh nanti, kita tengoklah macam mana,"" katanya.
Bagaimanapun, Alya menyifatkan Amir sebagai rakan sekerja yang matang dan mudah dibawa berbincang terutama ketika berlakon bersama.
""Dia memang kawan yang baik dan sangat membantu, tapi tak bermakna kami bercinta hanya sebab selalu bersama.
""Cuma, saya seronok setiap kali bekerja dengan Amir. Dia akan bantu dan selalu beri idea untuk tambah baik setiap adegan yang dijayakan,"" katanya.
Sebelum ini, dua bintang utama drama tayangan Viu Malaysia, Pabila Dia Tersenyum itu digosipkan bersama selepas Alya memuat naik dua video di TikTok, minggu lalu."
https://www.bharian.com.my/hiburan/selebriti/2025/05/1398171/perkongsian-pak-nil-haiza-buat-ramai-mengalir-air-mata,"Perkongsian Pak Nil, Haiza buat ramai mengalir air mata","Mei 20, 2025 @ 2:45pm","KUALA LUMPUR: Slot pagi Kool 101 yang menampilkan pengacara popular, Datuk Aznil Nawawi atau Pak Nil bersama Haiza mengundang air mata dikalangan pendengar, semalam.
Ia kerana Aznil mahu memberikan wang RM50 sebagai belanja kepada mereka yang memerlukan.
Seorang pemanggil wanita bernama Nurul segera membuat panggilan dan berjaya menembusi talian.
Menerusi perbualan dengan Aznil dan Haiza, wanita terbabit menceritakan kesukaran hidup yang dilaluinya sekarang.
ADVERTISEMENT
Menurutnya, dia mempunyai komitmen tinggi untuk membantu ibu bapanya yang baru sahaja menjalani pembedahan akibat penyakit kronik.
""Kronik itu masalah usus yang menjalani bedah pada minggu lepas. Dalam masa sama, saya memerlukan belanja untuk keperluan harian, belanja perubatan.
""Saya memerlukan kewangan sebab anak bersekolah. Untuk empat orang anak, suami bekerja kilang saja,"" katanya dalam tangisan.
Aznil kemudian bertanyakan kepada Nurul sekiranya pernah mengikat perut (menahan lapar) dan Nurul mengakuinya.
""Ya, pernah, Pak Nil. Saya berpuasa, niat puasa. Sanggup sebab nak belanja anak-anak sekolah. Macam itulah sampai kadang-kadang.
""Tapi kadang-kadang kita faham pendapatan suami saya pun tak banyak. Bergantung pada dia,"" katanya.
Nurul bersyukur kerana dengan hanya sekali panggilan berjaya menembusi talian.
Aznil kemudian memberitahu Nurul bahawa dia akan membuat pindahan wang ke akaun Nurul dan memintanya menyemak.
Nurul kemudian menyemak akaun dan bersyukur kerana berjaya mendapat rezeki, namun tidak perasan jumlah diberikan.
""Untuk saya belanja sekolah anak,"" ucapnya.
Aznil kemudian memberitahu jumlah sebenar yang dimasukkan ialah RM500 membuatkan Nurul tidak putus-putus mengucapkan terima kasih.
Pendengar antaranya kalangan selebriti seperti Fauzi Nawawi memuji apa yang dilakukan dan turut mendoakan agar kebaikan berbalik kepada Aznil."
https://www.bharian.com.my/hiburan/selebriti/2025/05/1398147/sertai-tabligh-linda-harap-beego-istiqamah-bukan-main-wayang,"Sertai tabligh, Linda harap Beego istiqamah, bukan main wayang",fatin.farhana@bh.com.my,"KUALA LUMPUR: Pelakon Linda Hashim berharap suaminya, Beego istiqamah dalam tindakannya dipercayai menyertai kumpulan jemaah tabligh.
Bagaimanapun, Linda atau nama sebenarnya, Norhazlinda Hashim, 41, menerusi hantaran di Instagram Story (IGs) miliknya turut berharap Beego menjalankan tanggungjawabnya sebagai bapa.
""Tabligh itu sudah betul, takut dia yang tak betul. Harap-harap istiqamah. Jangan wayang sahaja.
""Nafkah anak-anak, tanggungjawab pada anak-anak mana tak selesai lagi?,"" katanya.
Sebelum ini, tular hantaran video memperlihat suaminya, Beego atau nama sebenarnya, Mohamad Aszerul Nizam Abdullah, 45, dipercayai mengikuti kumpulan jemaah tabligh.
Menerusi hantaran video di TikTok, Beego dipercayai di Pulau Perhentian, Terengganu bersama jemaah tabligh.
Terdahulu, Linda memfailkan perceraian di Mahkamah Rendah Syariah Wilayah Persekutuan Kuala Lumpur, awal Januari lalu atas alasan sudah tiada persefahaman.
Bagaimanapun, pada 27 Mac 2023, pasangan itu pernah bercerai talak satu sebelum sepakat kembali rujuk pada 9 April 2023.
Linda bagaimanapun mendedahkan mereka kemudiannya bercerai buat kali kedua selepas beberapa bulan rujuk, namun kembali bersama tidak lama selepas itu.
Pasangan itu mendirikan rumah tangga pada Jun 2013 dan dikurniakan tiga orang cahaya mata, Jelita Clarissa, 11, Anggun Cassandra, 10, dan Indah Camelia, 6."
https://www.bharian.com.my/hiburan/selebriti/2025/05/1398119/ig-akim-digodam-hanya-gimik-strategi-promosi-konsert,IG Akim digodam hanya gimik strategi promosi konsert,farihad@bh.com.my,"KUALA LUMPUR: Kekecohan apabila akaun Instagram (IG) milik vokalis kumpulan The Majistret, Akim Ahmad, dilapor digodam, April lalu, terjawab apabila insiden itu rupa-rupanya gimik untuk mempromosikan konsert berskala besar yang bakal dijayakan bersama teman band.
Akim atau nama sebenar, Afiq Haqim Ahmad mengakui gimik itu dicipta bagi mencuri perhatian peminat mengenai penganjuran Konsert Akim & The Majistret Rampas Kuala Lumpur yang bakal dipentaskan di Mega Star Arena Kuala Lumpur, pada 28 Jun ini mulai jam 8.30 malam.
""Idea buat gimik IG kena godam itu datang daripada penganjur konsert, Show Tag. Saya dan band ikut sahaja tanpa banyak bicara.
""Bagi saya, tidak salah mencuba kalau idea sebegitu boleh membantu mempromosikan konsert apabila isu IG kena godam jadi bualan ramai.
""Untuk zaman media sosial yang sedang berkembang ini, tidak kisahlah guna apa cara sekalipun sebagai strategi pemasaran asal perkara itu boleh membuatkan kita berinteraksi dengan peminat,"" katanya pada sidang media Konsert Akim & The Majistret Rampas Kuala Lumpur di Dadi Cinema di sini, baru-baru ini.
Biarpun akur dengan strategi pemasaran yang disusun penganjur konsert, Akim yang popular dengan lagu Mewangi mengakui sedikit sangsi dengan keberkesanannya.
""Jujurnya, saya ada rasa sangsi dengan idea ini. Saya tidak tahu dan tidak biasa buat benda-benda gimik seperti ini.
""Apabila isteri saya, Stacy cakap bagaimana kalau gimik ini tidak menjadi, terus timbul rasa bimbang. Saya terfikir apa yang akan berlaku seterusnya.
""Saya pun berdoalah semoga apa yang dirancang menjadi. Rasa syukur bila gimik ini meraih perhatian pengikut, termasuk mereka yang bukan dalam kalangan peminat kami,"" katanya.
Bagaimanapun, Akim mengakui dimarahi peminat selepas mereka mendapat tahu kisah IG digodam itu hanyalah gimik konsert.
""Setakat ini. saya tidak terima maklum balas negatif atau dikecam gara-gara gimik itu. Mereka cuma 'menyirap' (marah) dengan saya sebab rasa tertipu.
""Peminat sebenarnya risau jika IG saya benar-benar kena godam. Perkara itu boleh menjejaskan kerjaya seni dan membataskan peluang untuk kami berinteraksi.
""Saya hendak minta maaf. Jangalah marah saya lama-lama... Hari Raya Haji pun hendak dekat,"" katanya.
Mengulas mengenai persiapan menjelang Konsert Akim & The Majistret Rampas Kuala Lumpur, Akim berkata, ada pantang larang yang dipatuhi mereka.
""Disebabkan ini adalah konsert pertama berskala besar Akim & The Majistret, kita akan beri lebih fokus terhadapnya. Kita akan tolak undangan 'show' seminggu sebelum konsert.
""Kita akan beri lebih perhatian kerana konsert ini ada konsep dan penceritaan yang panjang. Persembahan ini menuntut komitmen yang tinggi daripada kami.
""Selain menyanyikan lagu popular, konsert ini juga bakal menyaksikan saya menyanyikan lagu yang pernah saya cipta untuk penyanyi lain seperti Bunga nyanyian Ara Johari, Cinta dendangan Marsha Milan dan banyak lagi.
""Cuma susunan muzik akan digubah mengikut kesesuaian muzik kami. Sebagai bonus, peminat juga akan dapat mendengar lagu dari album baharu kami yang masih dalam pembikinan pada konsert ini nanti,"" katanya."
https://www.bharian.com.my/dunia/asia/2025/05/1400346/pakistan-peruntuk-2000-megawatt-elektrik-untuk-perlombongan-bitcoin-pusat,"Pakistan peruntuk 2,000 megawatt elektrik untuk perlombongan Bitcoin, pusat data AI","Mei 25, 2025 @ 6:19pm","ISLAMABAD: Pakistan memperuntukkan 2,000 megawatt (MW) elektrik dalam fasa pertama inisiatif nasional bagi menyokong perlombongan Bitcoin dan pusat data kecerdasan buatan (AI), menurut Kementerian Kewangan negara itu hari ini.
Peruntukan itu adalah sebahagian daripada rancangan Islamabad untuk menggunakan lebihan bekalan elektrik bagi tujuan perlombongan Bitcoin dan pusat data AI.
Menurut kenyataan kementerian itu lagi, inisiatif itu diterajui oleh Majlis Kripto Pakistan (PCC), badan yang disokong kerajaan, sebagai sebahagian daripada strategi lebih besar untuk menjana pendapatan daripada lebihan tenaga, mewujudkan pekerjaan berteknologi tinggi dan menarik pelaburan asing.
Peruntukan itu adalah fasa pertama daripada pelan pelaksanaan infrastruktur digital yang lebih besar dan berperingkat.
ADVERTISEMENT
Sektor tenaga Pakistan sedang berdepan pelbagai cabaran termasuk tarif elektrik yang tinggi dan kapasiti penjanaan tenaga berlebihan.
Perkembangan pesat tenaga solar turut menyulitkan keadaan apabila semakin ramai pengguna beralih kepada sumber tenaga alternatif bagi mengurangkan kos. - REUTERS"
https://www.bharian.com.my/dunia/asia/2025/05/1400319/tentera-israel-dakwa-pintas-peluru-berpandu-dari-yaman,Tentera Israel dakwa pintas peluru berpandu dari Yaman,"Mei 25, 2025 @ 5:13pm","KAHERAH: Tentera Israel hari ini mendakwa pihaknya memintas sebuah peluru berpandu yang dilancarkan dari Yaman.
Sebelum itu, siren amaran dibunyikan di beberapa kawasan di negara itu, menurut kenyataan tentera Israel.
Sejak tercetusnya perang Israel-Hamas pada Oktober 2023, kumpulan Houthi yang disokong Iran di Yaman terus melancarkan peluru berpandu ke arah Israel sebagai tanda solidariti terhadap rakyat Palestin di Gaza.
Kebanyakan peluru berpandu kumpulan itu berjaya dipintas atau jatuh sebelum tiba ke sasaran.
Setakat ini, kumpulan Houthi belum mengeluarkan sebarang kenyataan berhubung pelancaran peluru berpandu terbaru itu. - REUTERS"
https://www.bharian.com.my/dunia/asia/2025/05/1400315/kuwait-tarik-balik-kewarganegaraan-puluhan-ribu-penduduk,Kuwait tarik balik kewarganegaraan puluhan ribu penduduk,"Mei 25, 2025 @ 5:12pm","DUBAI: Puluhan ribu penduduk di Kuwait, majoritinya wanita, dilucutkan kewarganegaraan secara mengejut dalam satu langkah luar biasa yang dilaksanakan dalam tempoh kurang 24 jam.
Tindakan besar-besaran itu dilihat sebagai sebahagian daripada agenda reformasi yang diterajui oleh Emir Kuwait, Sheikh Meshal al-Ahmad Al-Sabah.
Beliau membubarkan Parlimen dan menggantung sebahagian Perlembagaan lima bulan lalu, selepas menaiki takhta pada Disember 2023.
Dasar kerakyatan terbaharu itu dilihat bertujuan mengehadkan status warganegara kepada individu yang mempunyai pertalian darah dengan negara kecil yang kaya dengan minyak itu.
Langkah itu secara langsung merombak identiti kebangsaan Kuwait dan mungkin mengurangkan jumlah pengundi selepas krisis politik berlanjutan selama bertahun-tahun.
Dalam ucapan yang disiarkan ke seluruh negara dengan hampir lima juta penduduk, Sheikh Meshal berikrar pada Mac lalu untuk 'mengembalikan Kuwait kepada rakyat asalnya yang tulen dan bersih daripada sebarang unsur asing'.
Namun, daripada hampir lima juta penduduk itu, hanya satu pertiga daripada mereka kini boleh diakui sebagai rakyat Kuwait,
Sejak Ogos lalu, lebih 37,000 individu termasuk sekurang-kurangnya 26,000 wanita telah kehilangan kewarganegaraan Kuwait, menurut jumlah yang dikira AFP berdasarkan angka rasmi.
Bagaimanapun, laporan media menyebut angka sebenar mungkin jauh lebih tinggi.
Kuwait sememangnya mempunyai masyarakat tanpa kerakyatan yang besar, dikenali sebagai Bidoon, yang dianggarkan mencecah 100,000 orang.
Mereka dinafikan kewarganegaraan ketika Kuwait merdeka daripada naungan British pada 1961.
Kempen terkini turut memansuhkan proses naturalisasi melalui perkahwinan, hanya membabitkan wanita, dengan menarik balik kerakyatan diberikan kepada isteri warga asing yang mengahwini rakyat tempatan, sejak 1987.
Data rasmi menunjukkan seramai 38,505 wanita telah diberi kewarganegaraan melalui perkahwinan dari 1993 hingga 2020.
Langkah itu juga menyasarkan individu yang memiliki dua kewarganegaraan, satu amalan yang tidak dibenarkan di Kuwait, serta mereka yang memperoleh kerakyatan secara penipuan, termasuk menggunakan dokumen palsu.
Antara yang turut dilucutkan kewarganegaraan termasuk tokoh seni seperti penyanyi popular, Nawal Al-Kuwaiti dan pelakon Dawood Hussain, yang sebelum ini diberikan kerakyatan atas sumbangan dalam bidang hiburan.
Ramai yang kini terperangkap dalam ketidakpastian undang-undang, sambil berusaha mendapatkan semula kewarganegaraan asal mereka.
Penganalisis menyifatkan kempen ini sebagai usaha mendalam untuk menentukan semula erti kewarganegaraan Kuwait.
Meskipun Kuwait mempunyai sistem Parlimen yang jarang ditemui di negara monarki Teluk, sistem kerakyatan berperingkat di negara itu mengehadkan hak politik hanya kepada individu yang lahir kepada bapa warganegara Kuwait.
Langkah itu pada awalnya disifatkan sebagai tindakan tegas terhadap penipuan dengan menyalahgunakan kemudahan sosial negara yang mewah.
Tindakan itu juga mendapat sokongan dalam kalangan rakyat yang lama mengeluh mengenai rasuah dan kegagalan badan pentadbiran.
Pihak berkuasa berjanji wanita yang terkesan masih akan dilayan seperti rakyat Kuwait dan mengekalkan manfaat sosial mereka, namun hak politik tetap dilucutkan.
Emir turut merujuk pertelagahan berterusan antara ahli Parlimen dan Kabinet yang dilantik keluarga diraja sebagai sebab utama beliau membubarkan Parlimen.
badan penggubal undang-undang itu sebelum ini sering menangguhkan pelaksanaan reformasi penting untuk mempelbagaikan ekonomi Kuwait yang bergantung kepada minyak. - AGENSI"
https://www.bharian.com.my/dunia/asia/2025/05/1400313/gaza-mungkin-hilang-tanpa-campur-tangan-antarabangsa,Gaza mungkin 'hilang' tanpa campur tangan antarabangsa,"Mei 25, 2025 @ 5:08pm","GAZA: Kenyataan terbaharu Perdana Menteri Israel, Benjamin Netanyahu, bahawa perang di Gaza hanya akan berakhir bila keseluruhan wilayah itu dikuasai Israel, secara langsung mendedahkan matlamat sebenarnya.
Malah, tambah beliau, cadangannya itu turut mendapat sokongan Presiden Amerika Syarikat (AS), Donald Trump, yang setuju bahawa penduduk Palestin di Gaza perlu dipindahkan keluar.
Pelan besar Israel itu menyaksikan pelancaran operasi darat utama dinamakan 'Gideon's Chariots' beberapa hari lalu bagi menduduki sebahagian besar atau keseluruhan Semenanjung Gaza.
Penduduk asal Gaza, yang berjumlah sekitar 2.4 juta sebelum perang bermula pada 7 Oktober 2023, kini hanya tinggal sekitar sejuta, terkepung di lima kem pelarian dikawal Israel.
Dalam tempoh dua minggu lalu, Israel meningkatkan kempen pengeboman, membunuh ratusan lagi rakyat Palestin, sebahagian besarnya orang awam manakala bakinya diarah berpindah lagi.
Di samping pengeboman, isu paling mendesak ialah sekatan Israel sejak 2 Mac lalu dan risiko kebuluran bagi baki penduduk Gaza, lebih separuh daripadanya wanita dan kanak-kanak.
Pada masa sama, ladang milik petani Palestin dimusnahkan, ternakan dibunuh dan nelayan yang mahu ke laut ditembak, sekali gus memutuskan sama sekali rantaian bekalan makanan bagi penduduk Palestin.
Dengan sekatan memasuki hari ke-82, imej kanak-kanak yang kurus kering terus tersebar dalam berita dan media sosial dengan kemarahan umum semakin meningkat.
Untuk rekod, menurut Suruhanjaya Penentangan Penjajahan dan Tembok Palestin, Israel merampas lebih 12,800 ekar tanah Palestin di Tebing Barat yang diduduki sejak 7 Oktober 2023.
Suruhanjaya itu turut mendedahkan, sejak perang di Gaza bermula, Israel mengeluarkan 13 arahan ketenteraan bagi mewujudkan zon penampan di sekitar penempatan haram serta menubuhkan 60 pos penempatan haram baharu di Tebing Barat.
Daripada jumlah itu, sebanyak 11,400 ekar telah dirampas sepanjang 2024 sahaja atas pelbagai alasan, termasuk pengisytiharan sebagai kawasan rizab semula jadi, tanah milik negara dan zon ketenteraan
Dalam pada itu, Gaza menghadapi risiko kebuluran yang kritikal dengan 470,000 orang di Gaza berdepan kebuluran iaitu mewakili 22 peratus daripada penduduk ya.
Lebih daripada 52,000 orang terkorban dan sekurang-kurangnya 118,000 cedera di Gaza
Selain itu, sistem penjagaan kesihatan turut berada di ambang kehancuran dengan 90 peratus daripada penduduk terpaksa meninggalkan rumah mereka. - AGENSI"
https://www.bharian.com.my/dunia/asia/2025/05/1400191/cuaca-panas-lockdown-enam-jam-di-arafah-dan-mina,"Cuaca panas, 'lockdown' enam jam di Arafah dan Mina","Mei 25, 2025 @ 12:41pm","MAKKAH: Kerajaan Arab Saudi menyarankan semua pengendali jemaah haji negara masing-masing, melaksanakan 'lockdown' atau sekatan keluar masuk di khemah ketika di Arafah dan Mina.
Ini kerana, Kementerian Haji dan Umrah Arab Saudi bimbang keselamatan jemaah haji dari seluruh dunia, susulan cuaca panas yang semakin meningkat di Makkah.
Sekatan tempoh enam jam, bermula jam 10 pagi hingga 4 petang dan jemaah haji disaran kekal di dalam khemah bagi mengelak daripada strok haba.
Difahamkan, cuaca panas dijangka mencecah 50 darjah Celsius pada hari wukuf di Arafah, menyebabkan bahang meningkat dengan ketara.
ADVERTISEMENT
Khutbah Arafah juga difahamkan akan disiarkan secara langsung pada skrin besar di dalam khemah bagi memudahkan jemaah.
Sementara itu, Direktorat Am Pasport (Jawazat) berkata Arab Saudi sudah menerima 890,883 jemaah haji setakat Jumaat lalu dan mengulangi amaran mengenai tindakan tegas terhadap pelanggaran visa pelancong.
Jumlah itu turut mencerminkan momentum yang berterusan menjelang musim haji ketika jemaah terus memasuki Arab Saudi melalui lapangan terbang, lintasan darat dan pelabuhan.
Jawazat melaporkan 846,415 jemaah tiba melalui lapangan terbang antarabangsa, 41,646 melalui lintasan sempadan darat, dan 2,822 melalui pelabuhan.
Direktorat itu mengesahkan semua sumber yang diperlukan sudah digerakkan untuk memudahkan proses kemasukan termasuk sistem teknikal lanjutan dan kakitangan yang fasih pelbagai bahasa di semua pintu masuk utama.
Pada Jumaat, direkodkan ketibaan penerbangan haji pertama dari United Kingdom (UK) yang mendarat di Lapangan Terbang Antarabangsa King Abdulaziz di Jeddah dengan membawa 142 jemaah.
Konsul Jeneral British di Jeddah, Cecille El-Bilidy, mengalu-alukan kumpulan itu, bersama pegawai dari syarikat Lapangan Terbang Jeddah dan pelbagai agensi kerajaan dan operasi.
Syarikat Jeddah Airports mengesahkan kesediaan operasi penuhnya untuk musim haji kali ini merangkumi persiapan di tiga terminal utama di Terminal 1, Terminal Utara dan Kompleks Haji dan Umrah.
Kemudahan disediakan termasuk 558 kaunter imigresen, 407 stesen daftar masuk bagasi, 100 jejambat bagi laluan penumpang, 81 alat pemeriksaan kastam, 67 tali pinggang bagasi, dan 259 tempat letak bas.
Ia sebahagian daripada pelan komprehensif untuk memudahkan proses ketibaan jemaah.
Susulan pertambahan ketibaan jemaah haji, Kementerian Dalam Negeri (KDN) mengeluarkan amaran baharu kepada individu yang cuba menunaikan haji tanpa kebenaran.
Kementerian menjelaskan semua jenis visa lawatan termasuk bagi tujuan pelancongan, perniagaan, dan lawatan keluarga tidak melayakkan pemegangnya menunaikan haji.
Hanya visa haji yang dikeluarkan secara rasmi dibenarkan masuk ke Makkah.
KDN menegaskan mana-mana individu dengan visa pelancong yang memasuki atau kekal di Makkah atau lokasi larangan lain bermula 1 Zulkaedah hingga 14 Zulhijjah akan dikenakan denda sehingga SR20,000 (RM22,554).
Pesalah juga akan diusir dan disenarai hitam daripada memasuki Arab Saudi selama 10 tahun.
Arab Saudi terus meningkatkan operasinya termasuk pemantauan jemaah yang cuba masuk menggunakan selain visa haji dari seluruh dunia. - AGENSI"
https://www.bharian.com.my/dunia/eropah/2025/05/1400312/russia-lancar-serangan-udara-terbesar-terhadap-ukraine-13-terbunuh,"Russia lancar serangan udara terbesar terhadap Ukraine, 13 terbunuh","Mei 25, 2025 @ 5:08pm","KYIV: Tentera Russia melancarkan serangan besar-besaran membabitkan 367 dron dan peluru berpandu terhadap bandar Ukraine sepanjang malam, termasuk ibu negara Kyiv, menjadikannya serangan udara terbesar dalam perang setakat ini.
Tentera udara Ukraine melaporkan Russia melancarkan 298 dron dan 69 peluru berpandu dalam serangan malam itu, namun mereka berjaya menembak jatuh 266 dron dan 45 peluru berpandu.
Kerosakan turut dilaporkan di beberapa pusat wilayah termasuk bandar kedua terbesar Ukraine, Kharkiv serta Mykolaiv di selatan dan Ternopil di barat negara itu.
Menurut pihak berkuasa Ukraine, serangan itu mengorbankan 13 orang dan mencederakan puluhan yang lain termasuk tiga kanak-kanak maut di wilayah utara Zhytomyr.
ADVERTISEMENT
Presiden Ukraine, Volodymyr Zelenskiy, menggesa Amerika Syarikat (AS) bersuara berikutan susulan negara itu dilihat mengambil pendekatan lembut terhadap Russia dan Presidennya, Vladimir Putin sejak Donald Trump mengambil alih jawatan.
""Sikap AS dan pihak lain di dunia yang berdiam diri hanya membuatkan Putin terus bertindak.
""Setiap serangan tentera Russia seperti ini cukup untuk menjadi alasan mengenakan sekatan baharu terhadap negara itu,"" tulisnya di Telegram.
Serangan itu dikatakan paling besar daripada segi jumlah penggunaan senjata walaupun ada serangan lain yang meragut lebih banyak nyawa sebelum ini.
Serangan itu ketika Ukraine dan Russia bersiap sedia bagi melaksanakan pertukaran kira-kira 1,000 tahanan masing-masing.
Ukraine dan sekutu Eropahnya berusaha mendesak Moscow menandatangani gencatan senjata selama 30 hari sebagai langkah awal ke arah rundingan bagi menamatkan perang yang telah berlarutan selama tiga tahun.
Namun, usaha itu menerima tamparan hebat awal minggu ini apabila enggan mengenakan sekatan tambahan ke atas Moscow kerana gagal bersetuju dengan permintaan Kyiv untuk menghentikan pertempuran serta-merta.
Di Kyiv, Ketua Pentadbiran Tentera Bandar, Tymur Tkachenko, berkata 11 cedera akibat serangan dron dan mendakwa tiada kematian dilaporkan di ibu kota, namun empat terbunuh di kawasan sekitar bandar itu.
Ini adalah serangan udara besar kedua dalam tempoh dua hari.
Dalam pada itu, di timur laut Ukraine, Datuk Bandar Kharkiv, Ihor Terekhov, memaklumkan pada awal pagi ini tiga daerah di bandar itu diserang dron dan mencederakan tiga orang.
Menurut kenyataan gabenor wilayah, letupan mengakibatkan tingkap di blok pangsapuri bertingkat pecah. Serangan dron itu meragut nyawa seorang lelaki berusia 77 tahun dan mencederakan lima orang di bandar selatan Mykolaiv.
Beliau turut memuat naik gambar sebuah blok pangsapuri kediaman yang mengalami kerosakan teruk akibat letupan dengan sisa runtuhan memenuhi jalanan.
Menurutnya lagi, di wilayah barat Khmelnytskyi yang terletak beratus-ratus kilometer dari medan pertempuran, empat orang terbunuh dan lima lagi cedera.
Sementara itu, Kementerian Pertahanan Russia melaporkan unit pertahanan udaranya memintas atau memusnahkan 95 dron Ukraine dalam tempoh empat jam.
Datuk Bandar Moscow, Sergei Sobyanin, berkata 12 dron Ukraine berjaya dipintas ketika dalam perjalanan menuju ke ibu negara Russia. - REUTERS"
https://www.bharian.com.my/dunia/eropah/2025/05/1399863/kanada-eu-banteras-rangkaian-perisian-hasad-global,Title Not Found,Date Not Found,Verify you are human by completing the action below.
https://www.bharian.com.my/dunia/eropah/2025/05/1399717/18-cedera-dalam-serangan-pisau-di-hamburg,Title Not Found,Date Not Found,Verify you are human by completing the action below.
https://www.bharian.com.my/dunia/eropah/2025/05/1399339/uk-pertimbang-pengembirian-kimia-wajib-untuk-pesalah-seksual,Title Not Found,Date Not Found,Verify you are human by completing the action below.
https://www.bharian.com.my/dunia/eropah/2025/05/1398813/switzerland-arah-bookingcom-kurangkan-komisyen,Title Not Found,Date Not Found,Verify you are human by completing the action below.
https://www.bharian.com.my/dunia/amerika/2025/05/1399953/hakim-halang-larangan-pelajar-asing-di-harvard,Hakim AS halang larangan pelajar asing di Harvard,"BERNAMA-dpa - Mei 24, 2025 @ 5:49pm","WASHINGTON: Seorang hakim persekutuan Amerika Syarikat (AS) semalam menyekat sementara rancangan kerajaan AS untuk mengecualikan pelajar asing daripada memasuki Universiti Harvard, lapor agensi berita Jerman, dpa.
Perintah injunksi sementara yang dikeluarkan oleh Hakim Allison D. Burroughs itu menghalang kerajaan daripada melarang universiti berkenaan daripada terus menerima pelajar antarabangsa melalui satu program khas persekutuan.
Universiti itu telah memfailkan saman terhadap langkah kerajaan AS di Mahkamah Daerah AS bagi Daerah Massachusetts hanya beberapa jam sebelum keputusan hakim diumumkan.
Dalam saman itu, Harvard menuduh pentadbiran Presiden AS Donald Trump cuba memberi tekanan ke atas institusi itu melalui tindakan balas yang didakwa tidak sah.
ADVERTISEMENT
Keputusan hakim itu mungkin hanya langkah pertama dalam pertikaian undang-undang yang panjang. Ia bukanlah satu keputusan muktamad.
Hakim Burroughs menyatakan bahawa jika arahan kerajaan itu diteruskan, Harvard akan mengalami kesan serta-merta yang serius dan tidak dapat dipulihkan sebelum semua pihak sempat menyuarakan pandangan mereka.
Beliau turut mengarahkan prosiding didengar segera selepas saman difailkan. – BERNAMA-dpa"
https://www.bharian.com.my/dunia/amerika/2025/05/1399891/trump-ugut-kenakan-tarif-ke-atas-telefon-pintar-tidak-dihasilkan-di,Trump ugut kenakan tarif ke atas telefon pintar tidak dihasilkan di AS,"Bernama-Xinhua - Mei 24, 2025 @ 3:16pm","WASHINGTON: Presiden Amerika Syarikat (AS), Donald Trump semalam mengancam akan mengenakan tarif ke atas Samsung dan pengeluar telefon pintar lain, susulan kenyataan terdahulu yang menyasarkan Apple, lapor agensi berita Xinhua.
""(Tarif) itu akan dikenakan juga kepada Samsung dan sesiapa sahaja yang menghasilkan produk itu. Jika tidak, ia tidak adil.
""Itu akan bermula, saya kira, hujung Jun... saya rasa kita boleh laksanakannya menjelang akhir Jun,"" kata Trump kepada wartawan di Rumah Putih, apabila ditanya sama ada beliau mempunyai kuasa untuk mengenakan tarif terhadap satu syarikat sahaja.
Samsung, syarikat dari Korea Selatan, terkenal dengan siri telefon pintar Galaxy yang menjadi pesaing utama kepada iPhone keluaran Apple.
Terdahulu, Trump mengumumkan di media sosial bahawa beliau akan mengenakan tarif sebanyak 25 peratus ke atas produk Apple jika iPhone tidak dihasilkan di Amerika Syarikat.
""Saya telah lama memaklumkan kepada Tim Cook dari Apple bahawa saya menjangkakan iPhone yang dijual di Amerika Syarikat perlu dibuat dan dipasang di negara ini, bukan di India atau mana-mana tempat lain.
""Jika tidak, Apple perlu membayar tarif sekurang-kurangnya 25 peratus kepada AS,"" tulis Trump di platform Truth Social. – BERNAMA-XINHUA"
https://www.bharian.com.my/dunia/amerika/2025/05/1399434/dakwa-penggodam-russia-sebar-perisian-hasad,AS dakwa penggodam Russia sebar perisian hasad,"Mei 23, 2025 @ 1:30pm","WASHINGTON: Jabatan Kehakiman Amerika Syarikat (DOJ) mendedahkan seorang warga Russia didakwa mengetuai pembangunan dan penyebaran perisian hasad (malware), menjejaskan ribuan komputer selama lebih sedekad.
Rustam Rafailevich Gallyamov, 48, dari Moscow, didakwa memimpin sekumpulan penjenayah siber yang membangunkan dan menyebarkan Qakbot.
Perisian itu digunakan untuk menjejaskan komputer dengan perisian hasad tambahan seperti 'ransomware' atau perisian untuk tebusan.
Ini menjadikan komputer berkenaan sebahagian daripada botnet (rangkaian komputer yang dikawal secara jauh) bagi tujuan jahat yang lain, menurut kenyataan DOJ.
Pendakwa Raya turut mendedahkan permohonan lucut hak membabitkan lebih AS$24 juta (RM102 juta) dalam bentuk mata wang kripto dan dana konvensional yang dirampas sepanjang siasatan dijalankan.
Pertuduhan konspirasi dan konspirasi untuk melakukan penipuan melalui rangkaian (wire fraud) itu dilakukan kira-kira setahun setengah selepas operasi penguatkuasaan undang-undang antarabangsa berjaya menggagalkan infrastruktur Qakbot.
Walaupun rangkaian itu berjaya digagalkan, Gallyamov didakwa terus menjalankan aktiviti jenayah siber sehingga Januari lalu.
Gallyamov bagaimanapun tidak memberikan sebarang maklum balas untuk komen.
Sementara itu, Pendakwa Raya Persekutuan Los Angeles mendedahkan pertuduhan terhadap 16 individu yang didakwa membangunkan dan menyebarkan perisian hasad DanaBot.
Ia menjangkiti lebih 300,000 komputer di seluruh dunia dan menyebabkan kerugian sekurang-kurangnya AS$50 juta (RM212.5 juta).
Pertuduhan DanaBot itu adalah sebahagian daripada Operasi Endgame iaitu kempen kerjasama antara penguat kuasa undang-undang antarabangsa dan sektor swasta yang menyasarkan operator serta infrastruktur jenayah siber di seluruh dunia.
DanaBot mula dikesan pada 2018 sebagai perisian hasad untuk mencuri maklumat perbankan dan kelayakan log masuk.
Ia kemudian berkembang menjadi alat yang digunakan untuk mencuri pelbagai maklumat dan memberikan akses kepada aktiviti jahat susulan.
Menurut penyelidik dari Black Lotus Labs yang menyertai Operasi Endgame, DanaBot masih aktif sepenuhnya hingga 2025, dengan kira-kira 1,000 mangsa setiap hari di lebih 40 negara. - REUTERS"
https://www.bharian.com.my/dunia/amerika/2025/05/1399284/beberapa-mangsa-dikhuatiri-terbunuh-dalam-nahas-kapal-terbang-di,Beberapa mangsa dikhuatiri terbunuh dalam nahas kapal terbang di AS,"Mei 23, 2025 @ 8:13am","SAN DIEGO: Beberapa penumpang dilaporkan terbunuh apabila sebuah pesawat kecil terhempas di kawasan perumahan di California, awal pagi semalam.
Kemalangan itu memusnahkan sebuah rumah dan menyebabkan puluhan kereta terbakar.
Sekurang-kurangnya 10 buah rumah dilaporkan terkena serpihan dan kenderaan di kedua-dua belah jalan turut terbakar apabila pesawat jenis Cessna 550 itu terhempas di kawasan perumahan yang didiami keluarga anggota tentera.
Penolong Ketua Jabatan Bomba San Diego, Dan Eddy berkata sebuah rumah rosak teruk namun tiada individu yang cedera parah.
ADVERTISEMENT
""Apabila (pesawat itu) menghentam jalan, bahan api jet yang bocor memusnahkan kereta di kedua-dua belah sisi jalan.
""Kami dapati bahan api jet tersebar di merata tempat,"" katanya.
Salah seorang penumpang yang terkorban dikenali sebagai Dave Shapiro, seorang ejen muzik yang mengasaskan Sound Talent Group (STG) berpusat di San Diego.
Syarikat itu memaklumkan bahawa dua lagi kakitangan mereka yang berada dalam pesawat itu turut meninggal dunia.
""Kami sangat sedih dengan kehilangan pengasas bersama kami, rakan sekerja dan sahabat. Doa dan ingatan kami bersama keluarga mereka dan semua yang terkesan dengan tragedi hari ini,"" kata jurucakap STG.
Setakat ini, tiada pengesahan rasmi mengenai jumlah kematian, namun pasukan penyelamat di lokasi berkata pesawat berkenaan musnah sepenuhnya dan jumlah kematian dijangka meningkat.
Penyiasat kini sedang melakukan siasatan di lokasi kejadian dan meneliti serpihan pesawat yang bertaburan selepas pecah.
Sisa gentian kaca bertaburan di antara rangka kereta yang berpintal dan hangus terbakar, sementara bau bahan api masih kuat di udara.
Nahas berlaku dalam keadaan kabus tebal ketika pesawat itu, yang memulakan penerbangan dari Kansas, sedang menghampiri Lapangan Terbang Eksekutif Montgomery-Gibbs.
Punca sebenar kejadian masih belum diketahui, namun Eddy berkata satu talian kabel elektrik berdekatan kelihatan terputus.
Menurut Pentadbiran Penerbangan Persekutuan (FAA) pesawat itu terhempas di kawasan kejiranan Murphy Canyon. sekitar jam 3.45 pagi (1045 GMT).
Kawasan perumahan itu kebanyakannya didiami oleh keluarga tentera.
San Diego adalah lokasi kepada kemudahan Tentera Laut AS, pangkalan Kor Marin dan stesen Pengawal Pantai AS. - AFP"
https://www.bharian.com.my/dunia/amerika/2025/05/1399005/trump-sambut-presiden-afrika-selatan-dengan-tuduhan-genosid,Trump 'sambut' Presiden Afrika Selatan dengan tuduhan genosid,"Mei 22, 2025 @ 2:38pm","WASHINGTON: Presiden Amerika Syarikat (AS), Donald Trump 'menyambut' rakan sejawatannya dari Afrika Selatan, Cyril Ramaphosa, dengan tuduhan melakukan genosid dan menyiarkan video mengenainya.
Beliau mendakwa video berkenan kononnya menunjukkan pembunuhan beramai-ramai dilakukan terhadap orang kulit putih sehingga mendorong petani di Afrika Selatan melarikan diri ke AS.
Tindakan luar biasa itu mengubah suasana diplomatik Pejabat Oval yang biasanya tenang kepada suasana tegang susulan dakwaan Trump bahawa petani kulit putih Afrika Selatan dipaksa meninggalkan tanah mereka dan dibunuh.
Pada acara yang turut dihadiri wartawan itu, Trump meminta kakitangan menayangkan video selama empat minit pada skrin besar.
ADVERTISEMENT
Katanya, ia menunjukkan ahli politik kulit hitam Afrika Selatan menggalakkan penganiayaan dan penindasan terhadap orang kulit putih.
""Anda benarkan mereka mengambil tanah dan kemudian apabila (mereka) mengambil tanah itu, mereka membunuh petani kulit putih dan tiada apa yang berlaku (tindakan) kepada mereka,"" katanya.
Trump turut menunjukkan keratan berita yang didakwa sebagai menyokong tuduhannya, namun gambar itu sebenarnya memaparkan laporan keadaan di Republik Demokratik Congo.
Jutawan kelahiran Afrika Selatan, Elon Musk, yang turut berada di Pejabat Oval menjadi dalang utama mengenengahkan dakwaan 'pembunuhan beramai-ramai orang kulit putih'.
Ramaphosa menafikan negaranya merampas tanah daripada petani kulit putih dan menjelaskan bahawa undang-undang pengambilan tanah ditandatangani pada Januari bertujuan membetulkan ketidaksamaan sejarah pemerintahan apartheid.
""Tidak, tidak, tidak, tidak. Tiada sesiapa boleh mengambil tanah milik orang lain,"" katanya.
Beliau turut menegaskan, kebanyakan mangsa jenayah akibat penindasan dan perkauman yang terkenal di Afrika Selatan itu adalah dalam kalangan orang kulit hitam.
Lawatan Ramaphosa itu sepatutnya menjadi peluang untuk menjernihkan semula hubungan berikutan dakwaan pembunuhan beramai-ramai yang tidak berasas oleh Trump dan Musk.
""Pada dasarnya kami berada di sini untuk menjernihkan semula hubungan antara AS dan Afrika Selatan,"" katanya.
Bagaimanapun, Ramaphosa yang berulang kali cuba memberi penjelasan semasa video itu dimainkan dilihat tidak diendahkan Trump.
Beliau turut bertanya, ""Di mana ini?"" ketika video itu dipaparkan.
Video itu diakhiri dengan imej protes di Afrika Selatan di mana salib putih diletakkan di sepanjang pinggir jalan luar bandar untuk mewakili bilangan petani yang dibunuh.
Pada satu ketika, Ramaphosa merayu dan mengajak Trump supaya mereka 'bercakap mengenainya secara tenang'.
Pemimpin Afrika Selatan itu kemudian cuba menunjukkan keberanian pada pertemuan terbabit dengan mengatakan beliau masih mengharapkan Trump menghadiri sidang kemuncak G20 di Johannesburg pada November.
Tambahnya, mereka 'tidak memikirkan' mengenai isu keganasan terhadap orang kulit putih semasa makan tengah hari dan pegawai AS dan Afrika Selatan akan mengadakan perbincangan mengenai isu perdagangan.
""Jadi, secara keseluruhan, saya percaya bahawa lawatan kami ke sini sudah mencapai kejayaan yang besar,"" katanya. - AFP"
